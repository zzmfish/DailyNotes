---
tag:读书
---

1. 只念念要存天理，即是立志。能不忘乎此，久则自然心中凝聚。

2. 勿忘勿助，深造自得。

3. 吾始学书，对模古帖，止得字形。后举笔不轻落纸，凝思静虑，拟形于心，久之始通其法。

4. 树者必培其根，种德者必养其心。欲树之长，必于始生时删其繁枝。欲德之盛，必于始学时去夫外好。

5. 夫君子之所谓敬畏者，非有所恐惧忧患之谓也，乃戒慎不睹，恐惧不闻之谓耳。

6. 悔悟是去病之药，然以改之为贵。若留滞于中，则又因药发病。

7. 人须有为己之心，方能克己；能克己，方能成己。

8. 不要去论人之是非，凡尝责辨人时，就把做一件大己私克去方可。

9. 人生大病，只是一傲字。

10. 圣贤处末世，待人应物，有时而委曲，其道未尝不直也。

11. 诸君功夫最不可助长。上智绝少，学者无超入圣人之理。一起一伏，一进一退，自是功夫节次。不
    须能尽人性，然后能尽物之性。

12. 诸君只要常常怀个“遁世无闷，不见是而无闷”之心，依此良知，忍耐做去，不管人非笑，不管人毁谤，不管人荣辱，任他功夫有进有退，我只是这致良知的主宰不息，久久自然有得力处，一切外事亦自能不动。

13. 夫权者，天下之大利大害也。小人窃之以成其恶，君子用之以济其善，固君子之不可一日去，小人之不可一日有者也。

14. 君子之致权也有道，本之至诚以立其德。

15. 植之善类以多其辅。

16. 示之以无不容之量，以安其情；扩之以无所竞之心，以平其气；昭之以不可夺之节，以端其向。

17. 远虑不是茫茫荡荡去思虑，只是要存这天理。天理在人心，亘古亘今，无有始终。天理即是良知，千思万虑，只是要致良知。良知愈思愈精明，若不精思，漫然随事应去，良知便粗了。

18. 神之以不可测之机，以摄其奸；形之以必可赖之智，以收其望。

19. 静而后能安，安而后能虑，虑而后能得。

20. 坦然为之，下以上之；退然为之，后以先之。是以功盖天下而莫之嫉，善利万物而莫与争。

21. 吾辈用功，只求日减，不求日增。

22. 子无求其是非于讲说，求诸心而安焉者是矣。（你不要在外在的言说中去寻求是非的分别，而要在自己的内心感觉中去体验它，假如在做一件事时，感到内心十分安顿，有一种愉悦的感觉，则说明自己做对了。）

23. 我辈致知，只是各随分限所及。今日良知见在如此，只随今日所知扩充到底；明日良知又有开悟，便从明日所知扩充到底。如此方是精一功夫。

24. 人须在事上磨炼做功夫，乃有益。若只好静，遇事便乱，终无长进。

25. 夫学、问、思、辨，皆所以为学，未有学而不行者也。

26. 知是行的主意，行是知的功夫；知是行之始，行是知之成。

27. 吾儒养心未尝离却事物，只顺其天则自然就是功夫。

28. 常快活便是功夫。

29. 饥来吃饭倦来眠，只此修行玄更玄。说与世人浑不信，却从身外觅神仙。

    

